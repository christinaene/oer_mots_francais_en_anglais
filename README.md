# Mots français en anglais

  

Ο Ανοικτός Μαθησιακός Πόρος (OER) αφορά στη διδασκαλία και εκμάθηση της Γαλλικής Γλώσσας στο Γυμνάσιο και το Λύκειο σε ένα πολύγλωσσο και πολυπολιτισμικό πλαίσιο. Στοχεύει στην αξιοποίηση πρότερων γνώσεων των μαθητών/τριών στην Αγγλική γλώσσα καθώς και στην εξάσκησή τους στον εντοπισμό, αναγνώριση και κατανόηση κοινών λέξεων στα Γαλλικά και τα Αγγλικά.


Πρόκειται για μια δραστηριότητα εντοπισμού γαλλικών λέξεων που χρησιμοποιούνται στην Αγγλική γλώσσα η οποία ενισχύει την πολυπολιτισμική διάσταση της εκμάθησης Ξένων Γλωσσών, αναδεικνύει τα οφέλη της πολυγλωσσίας και αξιοποιεί τις πρότερες γνώσεις των μαθητών/τριών στα Αγγλικά, μια γλώσσα την οποία γνωρίζουν ήδη πολύ καλά.
  

Ο πόρος μπορεί να χρησιμοποιηθεί είτε κατά τη διάρκεια της διδασκαλίας, είτε στο πλαίσιο της αντεστραμμένης τάξης.

  

Στην ανάπτυξη του πόρου χρησιμοποιήθηκαν προδιαγραφές προσβασιμότητας στο εκπαιδευτικό υλικό. Όλα τα κείμενα και οι εικόνες είναι σχεδιασμένα έτσι ώστε να μπορούν να διαβαστούν από αναγνώστες οθόνης.

  

Ο πόρος αναπτύχθηκε με το σύστημα συγγραφής λογισμικού ανοικτού κώδικα (open source) h5p:

-   [https://h5p.org/](https://h5p.org/)
    
-   [https://app.lumi.education/](https://app.lumi.education/)
    

  

Είναι άμεσα διαθέσιμος μέσω του αποθετηρίου “Φωτόδεντρο”:

-   [https://photodentro.edu.gr/ugc/r/8525/2961](https://photodentro.edu.gr/ugc/r/8525/2961)
    

  

Ο κυρίως φάκελος περιέχει το αρχείο που παράγει το σύστημα συγγραφής. Περιέχονται δύο υποφάκελοι:

-   html, που περιλαμβάνει τον πόρο σε μορφή που μπορεί να ενσωματωθεί σε οποιονδήποτε διακομιστή υπερμέσων (web server)
    
-   scorm, που περιέχει τον πόρο σε μορφή που μπορεί να χρησιμοποιηθεί σε οποιοδήποτε σύστημα διαχείρισης μάθησης (LMS - Learning Management System) που υποστηρίζει το πρότυπο SCORM, π.χ. e-class, moodle κ.α.
    

  

Ο πόρος διατίθεται με άδεια Creative Commons, [Attribution-NonCommercial-ShareAlike 4.0 International](http://creativecommons.org/licenses/by-nc-sa/4.0) (CC BY-NC-SA 4.0).
